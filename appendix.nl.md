---
lang: nl
---

RMS heeft jarenlang vrouwen verkeerd behandeld en hun een ongemakkelijk, onveilig en onwelkom gevoel gegeven. Zie [0] (in het Engels) voor incidenten met betrekking tot RMS en MIT.

[0]: https://selamjie.medium.com/remove-richard-stallman-appendix-a-a7e41e784f88

De opvattingen van RMS over verkrachting en kindersekswetten werden in het openbaar besproken in het najaar van 2019, toen Selam G erover schreef. [1] Vooral huiveringwekkend zijn de e-mails waarin Stallman ingaat op de beschuldigingen dat Marvin Minsky een slachtoffer van mensenhandel van Jeffrey Epstein (Virginia Giuffre) seksueel heeft misbruikt door te zeggen: "maar het meest waarschijnlijke scenario is dat ze zich volkomen bereidwillig voordeed." [2] RMS oordeelt dat dit geen "aanranding" is, omdat "'aanranding' veronderstelt dat hij geweld zou hebben toegepast", terwijl het rapport dat wordt besproken "zoiets niet zegt. Alleen dat ze seks hebben gehad."[3] Laten we, in plaats van dit verder te bespreken, ons richten op zijn persoonlijke website, waar hij ook zijn mening deelt dat minderjarigen "volledig bereid zijn" tot seks. [4] (N.B.: hoewel verschillende nieuwsberichten een verkeerde voorstelling van zaken geven over Stallman's standpunt over de aantijgingen tegen Minsky, heeft Stallman eerder meningen geuit die wel stroken met die onnauwkeurige weergave.)

[1]: https://web.archive.org/web/20210325013429/https://selamjie.medium.com/remove-richard-stallman-fec6ec210794
[2]: https://web.archive.org/web/20210325013629/https://www.vice.com/en/article/9ke3ke/famed-computer-scientist-richard-stallman-described-epstein-victims-as-entirely-willing
[3]: https://web.archive.org/web/20210325013629/https://www.vice.com/en/article/9ke3ke/famed-computer-scientist-richard-stallman-described-epstein-victims-as-entirely-willing
[4]: https://web.archive.org/web/20210325013706/https://stallman.org/archives/2018-jul-oct.html#23_September_2018_(Cody_Wilson)

Hij maakt regelmatig en herhaaldelijk opmerkingen over "de oneerlijke wet die seks met adolescenten bestempelt als 'verkrachting', zelfs als ze het wilden". [5] Hij vergelijkt de Amerikaanse wet met de Soedanese wet door te zeggen dat "Amerikaanse wetten die vrijwillige seks met een leeftijd jonger dan N (waarbij N varieert) definiëert als 'verkrachting'" en dat "beide wetten de betekenis van 'verkrachting' vervalsen." [6]

[5]: https://web.archive.org/web/20210325013844/https://stallman.org/archives/2017-sep-dec.html#13_November_2017_(Jelani_Maraj)
[6]: https://web.archive.org/web/20210325013942/https://stallman.org/archives/2018-may-aug.html#14_May_2018_(Death_sentence_in_Sudan)

Over een vrouw die seks had met een minderjarige, zei hij: "Ik wou dat een aantrekkelijke vrouw me op die manier had 'misbruikt' toen ik 14 was." [7] Over kinderpornografie zij hij dat "het maken van zulke foto's een misdaad zou moeten zijn, en dat is het ook, maar dat is geen reden om het bezit van kopieën van dise foto's te verbieden. ”[8] Hij verdedigde pedofilie in het algemeen door te zeggen dat "er weinig bewijs is om de wijdverbreide veronderstelling te rechtvaardigen dat bereidwillige deelname aan pedofilie kinderen schaadt." [9] (Opmerking: RMS verontschuldigde zich voor deze opmerking op 14 september 2019. [Citaat] [10]. Aanpassing gemaakt op 24 maart 2021 om 08:50 EDT.)

[7]: https://web.archive.org/web/20210325014110/https://stallman.org/archives/2015-mar-jun.html#5_June_2015_(Law_being_an_ass)
[8]: https://web.archive.org/web/20210325014131/https://stallman.org/archives/2014-jul-oct.html#26_October_2014_(Prison_for_cartoon)
[9]: https://web.archive.org/web/20210325014249/https://stallman.org/archives/2012-nov-feb.html#04_January_2013_(Pedophilia)
[10]: https://web.archive.org/web/20210325015259/https://stallman.org/archives/2019-jul-oct.html#14_September_2019_(Sex_between_an_adult_and_a_child_is_wrong)

In 2015 en 2016 plaatste RMS drie berichten op zijn website over het syndroom van Down. Hij raadde aan dat, als iemand erachter komt dat ze zwanger zijn en het kind positief test op het syndroom van Down, "de juiste manier van aanpak voor de vrouw is om de zwangerschap te beëindigen". [11] Hij beschreef naar mensen die besluiten om "foetussen met het syndroom van Down te dragen" als "pervers", en zei dat er "niets goeds" is aan "[het verhogen] van het aantal mensen met het syndroom van Down". [12] Hij zei ook dat "wanneer een foetus het syndroom van Down heeft, moet je abortus plegen en het opnieuw proberen.” [13] Tenminste één keer vergeleek RMS het hebben van een kind met het syndroom van Down met het hebben van een huisdier. [14] (Opmerking: link 14 toegevoegd op 25 maart 2021 om 11:33 EDT.)

[11]: https://web.archive.org/web/20210325014348/https://stallman.org/archives/2016-jul-oct.html#31_October_2016_(Down's_syndrome)
[12]: https://web.archive.org/web/20210325014343/https://stallman.org/archives/2015-jul-oct.html#21_October_2015_(Mistaking_a_fetus_for_a_baby)
[13]: https://web.archive.org/web/20210325014628/https://stallman.org/archives/2016-mar-jun.html#23_April_2016_(Fetuses_with_Downs_syndrome)
[14]: https://web.archive.org/web/20161107050933/https://stallman.org/archives/2016-jul-oct.html#31_October_2016_(Down's_syndrome)

RMS heeft jarenlang campagne gevoerd tegen het gebruik van de juiste voornaamwoorden van mensen. Dit is een slecht verhulde transfobie. In de oorspronkelijke publicatie van de GNU Kind Communication Guidelines zei hij: “Er zijn verschillende manieren om genderneutraliteit uit te drukken met enkelvoudige voornaamwoorden in de derde persoon in het Engels; je hoeft 'zij' (they) niet te gebruiken.”[15] Deze tekst is sindsdien bijgewerkt, maar is nog steeds transfobisch. [16] De hoofdpagina van zijn website bevat de verklaring "‘zij’ (they) is meervoud - gebruik voor antecedenten in het enkelvoud enkelvoudige sekseneutrale voornaamwoorden.” [17]

[15]: https://web.archive.org/web/20210325014959/https://www.gnu.org/philosophy/kind-communication.html
[16]: https://web.archive.org/web/20210325014959/https://www.gnu.org/philosophy/kind-communication.html
[17]: https://web.archive.org/web/20210325014851/https://stallman.org/

[Terug naar de hoofdpagina][18]

[18]: https://rms-open-letter.github.io/
