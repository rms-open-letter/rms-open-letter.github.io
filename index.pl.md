---
lang: pl
---

*2021-03-23*

Richard M. Stallman, powszechnie znany jako RMS, przez długi czas był niebezpieczną siłą w społeczności wolnego oprogramowania. Wykazał się mizgonią, ableizmem i transfobią, pośród innych poważnych zarzutów o niestosowność. Tego rodzaju przekonania nie mają miejsca w wolnym oprogramowaniu, prawach cyfrowych i społecznościach technologicznych. Wraz z jego niedawnym powrotem do zarządu fundacji Free Software Foundation, wzywamy cały zarząd FSF do usunięcia RMS ze wszystkich stanowisk kierowniczych.

My, niżej podpisani, wierzymy w konieczność cyfrowej autonomii i ogromną rolę, jaką wolność użytkownika odgrywa w ochronie naszych podstawowych praw człowieka. Aby zrealizować obietnicę wszystkiego, co umożliwia wolność oprogramowania, musi nastąpić radykalna zmiana w społeczności. Wierzymy w teraźniejszość i przyszłość, w której każda technologia wzmacnia - a nie uciska - ludzi. Wiemy, że jest to możliwe tylko w świecie, w którym technologia jest zbudowana, aby szanować nasze prawa na najbardziej fundamentalnym poziomie. Chociaż te idee zostały w jakiejś formie spopularyzowane przez Richarda M. Stallmana, nie mówi on za nas. Nie akceptujemy jego działań i opinii. Nie uznajemy jego przywództwa ani kierownictwa fundacji Free Software Foundation w obecnym stanie.

Wykazano wystarczająco dużo tolerancji wobec odrażających idei i zachowań RMS. Nie możemy dalej pozwalać jednej osobie zrujnować sensu naszej pracy. W naszej społeczności nie ma miejsca dla ludzi takich jak Richard M. Stallman i nie będziemy dalej cierpieć z powodu jego zachowania, powierzając mu rolę przywódcy lub w inny sposób uznając go i jego bolesną i niebezpieczną ideologię za akceptowalne.

**Wzywamy do usunięcia całego zarządu fundacji Free Software Foundation.** Są to ludzie, którzy od lat zwiększają możliwości RMS. Pokazują to ponownie, zezwalając mu na ponowne dołączenie do zarządu FSF. Nadszedł czas, aby RMS wycofał się z wolnego oprogramowania, etyki technicznej, praw cyfrowych i społeczności technologicznych, ponieważ nie może zapewnić przywództwa, którego potrzebujemy. **Wzywamy również do usunięcia Richarda M. Stallmana ze wszystkich stanowisk kierowniczych, w tym Projektu GNU.**

Wzywamy tych, którzy są w stanie to zrobić, do zaprzestania wspierania fundacji Free Software Foundation. Odmówcie udziału w projektach związanych z FSF i RMS. Nie zabierajcie głosu ani nie bierzcie udziału w wydarzeniach FSF lub wydarzeniach, które są otwarte dla RMS i jego nietolerancji. Prosimy osoby wnoszące wkład w projekty wolnego oprogramowania aby przeciwstawiły się bigoterii i nienawiści w swoich projektach. Robiąc te rzeczy, powiedzcie społeczności i FSF dlaczego.

[Opisaliśmy szczegółowo kilka publicznych incydentów z zachowaniem RMS](https://rms-open-letter.github.io/appendix). Niektórzy z nas mają własne historie na temat RMS i naszych interakcji z nim, rzeczy, które nie są uchwycone w e-mailach ani na plikach wideo. Mamy nadzieję, że przeczytasz, co zostało udostępnione i weźmiesz pod uwagę szkody, jakie wyrządził naszej społeczności i innym.

Aby podpisać się, wyślij e-mail do digitalautonomy małpa riseup.net.
